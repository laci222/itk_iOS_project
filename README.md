Bevásárló app

A probléma, amire megoldást kínál az applikáció, az alábbi:

Anyukám sokat vásárol ilyen aldi/lidl és barátaiban. Főleg ennek a kettőnek van elég jelentős szórólapja, mert nem csak a szokásos tej olcsóbb típusú hirdetések vannak benne, hanem minden héten van valami egyedi dolog ami csak akkor kapható. mondjuk sízokni, fűnyíró stb. 

Ezeket szépen be szokta karikázni az újságban aztán jól el is felejti és nem vesz nekem sízoknit. 
Arra gondoltam, hogy esetleg ha megvan digitálisan a hetiújság és abban az egyes termékek szépen hozzá vannak rendelve az újságban lévő képükhöz akkor anyukám csak ráemeli a telefonja kameráját arra a termékre amit amúgy bekarikázna és ez pikk felismeri hogy az minek felel meg az újságból és bekerül a kis bevásárlólistába.
A felismerés úgy történne, hogy mondjuk minden héten beviszem manuálisan az újság adatait akár extra adatokkal. Ekkor a kamerának csak annyit kéne megmondania hogy amire épp a kamerát tartom az melyik terméknek felel meg a korábban bevittek közül. Ehhez az applikációban kéne egy content matchinget megírnom.

A valóságban egy ilyen alkalmazást úgy tudok elképzelni, hogy vagy a kiadott digitális újságot egy, a mobilos applikációtól független program hétről hétre feldolgozza és frissíti az adatbázisokat vagy ha olyan elképesztően hasznos program lenne, akkor az egyes botokkal együttműködve ők szolgáltatnának adatot.

Ezen a funkción túl alapvető bevásárlólista funkciót is ellátna az alkalmazás esetleg valami kooperatív szerkesztési dologgal (bár nyilván itt nincs olyan konkurens használat mint mondjuk egy Google doc szerkesztés). 
